Uitgangspunten IMEV model
-----------------

Dit hoofdstuk beschrijft de uitgangspunten gebruikt bij het opstellen van het IMEV

Algemene uitgangspunten
-----------------------

Het IMEV hanteert een aantal uitgangspunten bij de ontwikkeling van het model.

- IMEV is gemodelleerd als logisch model volgens het MIM. Een logisch model is daarin een model dat alle informatie bevat die nodig is voor een toepassing in een digitale omgeving.
- Een logisch model bevat alle informatie die nodig is om model gedreven (MDA) specificaties voor toepassing te kunnen genereren.
- Een logsich model is opgesteld onafhankelijk van specifieke toepassingsformaten of applicatieplatforms.
- In een logisch model is de naamgeving van termen in model hoofdlettergevoellig en zijn spaties niet toegestaan.
- Termen in het model zijn gekoppeld aan begrippen in een begrippenkader.
- Het juridsch kader gevormd door het Besluit kwaliteit leefomgeving en de weerslag daarvan in het Risicoregister is leidend voor de inhoud van IMEV.
- IMEV bevat locatie-gebonden-informatie en conformeert aan NEN 3610, het Basismodel voor Geo-informatie.
- De structuur van het IMEV wordt bepaald door de in het Besluit kwaliteit leefomgeving opgenomen activiteiten waarbij een PR-contour of een aandachtsgebied van toepassing kan zijn.

Voor het UML-klassendiagram wordt het profiel gebruikt van MIM en NEN 3610. De volgende stereotypen worden daarin gebruikt met een kleine uitbreiding voor IMEV.



| Stereotype               | Definitie          |
|--------------------------|--------------------|
| Objecttype | De typering van een groep objecten die binnen een domein relevant zijn en als gelijksoortig worden beschouwd.|
| Attribuutsoort |De typering van gelijksoortige gegevens die voor een objecttype van toepassing is.|
|Gegevensgroep | Een typering van een groep van gelijksoortige gegevens die voor een objecttype van toepassing is.|
| Gegevensgroeptype | Een groep van met elkaar samenhangende attribuutsoorten. Een gegevensgroeptype is altijd een type van een gegevensgroep.|
| Generalisatie tussen objecttypes |relatie| De typering van het hiërarchische verband tussen een meer generiek en een meer specifiek modelelement van hetzelfde soort, waarbij het meer specifieke modelelement eigenschappen van het meer generieke modelelement overerft. Dit verband is alleen gedefinieerd voor objecttypen en datatypen.|
| Relatiesoort | De typering van het structurele verband tussen een object van een objecttype en een (ander) object van een ander (of hetzelfde) objecttype.|
| Relatieklasse |Een relatiesoort met eigenschappen.|
| Externe koppeling | Een associatie waarmee vanuit het perspectief van het eigen informatiemodel een objecttype uit het ‘eigen’ informatiemodel gekoppeld wordt aan een objecttype van een extern informatiemodel. De relatie zelf hoort bij het ‘eigen’ objecttype.|
| Relatierol |De benaming van de manier waarop een object deelneemt aan een relatie met een ander object.|
| Referentielijst | De representatie van een lijst met een opsomming van de mogelijke domeinwaarden van een attribuutsoort, die buiten het model in een externe waardenlijst worden beheerd. De domeinwaarden in de lijst kunnen in de loop van de tijd aangepast, uitgebreid, of verwijderd worden, zonder dat het informatiemodel aangepast wordt (in tegenstelling tot bij een enumeratie). De representatie bevat een aantal kenmerken, die overgenomen zijn van de specificatie van de externe waardelijst. |
| Referentie element |Een eigenschap van een object in een referentielijst in de vorm van een gegeven.|
| Enumeratie | Een datatype waarvan de mogelijke waarden limitatief zijn opgesomd in een statische lijst.|
| Enumeratiewaarde | Een gedefinieerde waarde, in de vorm van een eenmalig vastgesteld constant gegeven.|
| Codelijst | De representatie van een lijst met een opsomming van de mogelijke domeinwaarden van een attribuutsoort, die buiten het model in een externe waardenlijst worden beheerd. De domeinwaarden in de lijst kunnen in de loop van de tijd aangepast, uitgebreid, of verwijderd worden, zonder dat het informatiemodel aangepast wordt (in tegenstelling tot bij een enumeratie). De representatie bevat geen kenmerken, voor alle kenmerken wordt verwezen naar de specificatie van de externe waardelijst.|
| Gestructureerd datatype | Een beschrijving van de structuur waaraan een waarde, oftewel de data zelf, aan moet voldoen.|
| Data element | Een onderdeel/element van een Gestructureerd datatype die als type een datatype heeft.|
| Primitief datatype |Een in het eigen model gedefinieerd datatype die gebaseerd is op een PrimitiveType, met een eigen naam en definitie.|
| Gestructureerd datatype | Specifiek benoemd datatype dat de structuur van een gegeven beschrijft, samengesteld uit minimaal twee elementen die in samenhang betekenisvol zijn.|
| Keuze |Een opsomming van meerdere modelelementen, waarbij er maar van één tegelijkertijd sprake kan zijn.|
| materieleHistorie |Materiële historie beschrijft veranderingen van eigenschappen van een object in de werkelijkheid.|
| formeleHistorie |Formele historie beschrijft veranderingen van eigenschappen van een object.|
| BAG |Een gegeven uit de BAG.|
| HR |Een gegeven uit het Handelregister.|
| Exploitant |Een gegeven over de exploitant.|


UML diagrammen
--------------
In de UML diagrammen van het logische model zijn de termen hoofdletter-gevoelig en bevatten geen spaties. Deze schrijfwijze wordt ook in de beschrijving van het model gebruikt als er aan termen wordt gerefereerd. De termen en hun definities zijn opgenomen in de [objectcatalogus](#objecttypen) <!-- je zou dit verwachten:(#global_class_IMEV_Objectcatalogus)--> van dit document. Voor de definities van de term wordt dan ook naar deze objectcatalogus geregefereerd.

In de diagrammen zijn de objecttypen aan te klikken en wordt er gelinkt naar de beschrijving opgenomen in de objectcatalogus.

Voor het inzoomen in de UML diagrammen kan het best het diagram in een apart tabblad van de browser worden geopenend. Afhankelijk van het type browser is dit meestal via een rechtermuisklik en 'open in nieuw tabblad'.

In het volgende hoofdstuk zijn de UML diagrammen van het IMEV opgenomen. De eerste twee diagrammen zijn algemeen en bevatten de gegegens die voor alle externe veiligheidsrisico's van toepassing zijn. De paragrafen daarna behandelen elk een specifieke activiteit uit het Bkl die gerelateerd is aan gegevens met betrekking tot externe veiligheidsrisico's. De naamgeving van die paragrafen en diagrammen verwijst naar de Bkl activiteit en het artikel of bijlage waarin die gedefinieerd is.

