Levering
========

Dit hoofdstuk beschrijft hoe een dataproduct gebaseerd op deze specificatie
wordt geleverd of gepubliceerd.

## Leveringsmedium

IMEV gegevenskoppeling van het REV loopt via de REV REST-API. De REV REST-API-specificatie is gebaseerd op het IMEV en volgt de
Nederlandse standaard (de API strategie en DSO aansluitvoorwaarden). De API
heeft de endpoints voor het toevoegen, bewerken en ophalen van data in het REV.

De API-specificatie beschrijft alle verzoeken die via de REST-API gestuurd kunnen worden en is beschreven in een Yaml bestand dat beschikbaar wordt gesteld via [deze link](https://register.geostandaarden.nl/?url=imev/index.html).
De API-specificatie verwijst naar het JSON-schema dat ook te vinden is via deze link. Hierin is vastgelegd welke objecttypen, attributen en relaties voor mogen komen in de aanleverbestanden.

Nadere details en instructies voor de API koppeling met het REV zijn gepubliceerd in het document REV Aanleverinstructie (zie [www.registerexterneveiligheid.nl](https://www.registerexterneveiligheid.nl) ).


## Bestandsformaat (encodings)

De informatie die beschreven is in het IMEV is vertaald naar een
bestandsstructuur. Het REV accepteert bestanden in het JSON formaat. Dit is het meest gangbare bestandsformaat voor het geautomatiseerd uitwisselen van informatie tussen systemen door middel van een REST-API.

Het IMEV JSON formaat wordt beschreven aan de hand van JSON voorbeeldbestanden en het JSON-schema (zie [register.geostandaarden.nl](https://register.geostandaarden.nl/?url=imev/index.html) ).




