Levering
========

Dit hoofdstuk beschrijft hoe een dataproduct gebaseerd op deze specificatie
wordt geleverd of gepubliceerd.

## Leveringsmedium


IMEV gegevenskoppeling van het REV loopt via de REV REST-API. De REV REST-API-specificatie is gebaseerd op het IMEV en volgt de
Nederlandse standaard (de API strategie en DSO aansluitvoorwaarden). De API
heeft de endpoints voor het toevoegen, bewerken en ophalen van data in het REV.

De API-specificatie beschrijft de eigenschappen van de data (de attributen en
datatypen) die via de REST-API aangeleverd en opgevraagd kunnen worden. Alle velden die mogen
of moeten voorkomen in het JSON bericht dat wordt verzonden naar de API, zijn in de API-specificatie beschreven.

De API-specificatie is beschreven in een Yaml bestand beschikbaar wordt gesteld via Swagger documentatie. De
Swagger documentatie is toegankelijk via [deze link](https://acc.apps.geodan.nl/public/revpreproductie/rev/api-docs/swagger.html?url=https://services.geodan.nl/public/document/_/api/data/XAJFHWXIYXDE/preprod/rev-v2-specification.yaml).


Nadere details en instructies voor de API koppeling met het REV zijn gepubliceerd in het document REV Aanleverinstructie (zie [www.registerexterneveiligheid.nl](https://www.registerexterneveiligheid.nl)).


## Bestandsformaat (encodings)

De informatie die beschreven is in het IMEV is vertaald naar een
bestandsstructuur. Het REV accepteert bestanden in het JSON formaat. Dit is het meest gangbare bestandsformaat voor het geautomatiseerd uitwisselen van informatie tussen systemen door middel van een REST-API.

Het IMEV JSON formaat wordt beschreven aan de hand van JSON voorbeeldbestanden (zie [register externe veiligheidsrisico's](https://registerexterneveiligheid.nl/)).

<p class="note">
Op het moment van publiceren van deze versie van IMEV is er geen JSON-schema beschikbaar. </p>


