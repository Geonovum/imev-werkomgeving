Voorwoord
=========

Bij het realiseren van bijvoorbeeld een LPG tankstation moet rekening gehouden
worden met kwetsbare gebouwen. Deze milieubelastende activiteit mag bijvoorbeeld
niet binnen een bepaalde afstand van een school plaatsvinden. Andersom mag een
school ook weer niet gerealiseerd worden vlakbij een risicovol object zoals een
buisleiding.

De informatie bieden om deze afwegingen te doen is bij wet verplicht, maar in de
wet laat altijd wat ruimte over voor interpretatie. Een informatiemodel is een
soort bouwtekening voor informatie over een bepaald domein. In het geval van
IMEV komt hier de juridische werkelijkheid van de wet samen met de werkelijkheid
van het bouwen van een informatiesysteem. In dit informatiemodel staan ook
regels en afspraken waar de informatie aan moet voldoen.

Een [logisch informatiemodel](https://docs.geostandaarden.nl/mim/mim/\#niveau-3-logisch-informatie-of-gegevensmodel),
zoals IMEV, moet zo zijn opgebouwd dat alle juridisch juiste combinaties erin
passen op een zo efficiÃ«nt mogelijke manier. Bij het ontwikkelen van een
informatiemodel gaan de modelleurs opzoek naar objecten in de wet en naar
eigenschappen van deze objecten. Deze omschrijven ze formeel in een
informatiemodel als objecttypen met bijbehorende attribuutsoorten. Het doel van
de modelleur is om zo min mogelijk van deze objecttypen te hoeven maken.
Objecttypen hergebruiken kost namelijk minder opslagruimte in een register en
dit maakt het uitwisselen van gegevens ook makkelijker. Hierbij wordt ook de
scope van deze objecttypen en attribuutsoorten vastgelegd in de vorm van
metadata. Deze metadata kent verschillende lagen van gedetailleerdheid en heeft
talloze toepassingen.

Een voorbeeld van metadata op attribuutniveau is een definities of een
toelichting, maar het kan ook nog dieper gaan door bijvoorbeeld een datatype toe
te kennen aan een attribuutsoort. Een attribuutsoort zou gezien kunnen worden
als een soort invoerveld van een tabel. Op basis van de definitie en toelichting
zou een menselijke gebruiker kunnen bepalen of een veld juist is ingevuld. Een
informatiesysteem zou hetzelfde invoerveld kunnen valideren op basis van een
datatype. Het IMEV kan zo met een druk op de knop worden omgezet tot een schema
dat interpreteerbaar is door machines.

Dit document bevat een formele en informele omschrijving van het IMEV. Het
formele deel kan worden aangepast via wijzigingsverzoeken wanneer bijvoorbeeld
een juridisch juiste situatie er niet in past. Het meer informele deel kan
worden verrijkt met informatie over de context en andere teksten die bronhouders
helpen met het interpreteren van het informatiemodel.

