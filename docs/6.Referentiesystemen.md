Referentiesystemen
==================

Dit hoofdstuk beschrijft de gebruikte referentiesystemen in de dataspecificatie.

Ruimtelijke referentiesysteem
-----------------------------

Dit metadata element wordt beschreven op basis van het NL profiel van ISO 19115
en is te raadplegen via het Nationaal Georegister
([www.nationaalgeoregister.nl](http://www.nationaalgeoregister.nl)).

NOG BEPALEN. Alvast de standaardtekst:


IMEV ondersteunt zowel het ruimtelijk referentiesysteem RD New + NAP,
als ETRS89. RD New is een geprojecteerd CRS dat voor het laatst is herzien op 26
oktober 2019. Het is geschikt voor gebruik in Nederland, op land inclusief de
Waddenzee, de Waddeneilanden en 12 mijl uit de kust. RD New vervangt EPSG28991
(RD Oud). RD + NAP betekent dat wordt uitgegaan van Normaal Amsterdams Peil voor
de hoogte.

Coördinaten in ETRS89 worden vastgelegd in eenheden van decimale graden, waarbij
de waarde maximaal 8 decimalen achter de komma mag hebben. De hoogte wordt
uitgedrukt in meters t.o.v. ellipsoide. Coördinaten in RD New + NAP bestaan uit
x, y, en H (hoogte t.o.v. NAP, in geval van 3D) en worden vastgelegd in meters,
waarbij de waarde maximaal 2 decimalen achter de komma mag hebben. Zo nodig
wordt daarvoor afgerond, zodanig dat als het derde cijfer achter de komma de
waarde 1 t/m 4 bedraagt, het tweede cijfer achter de komma niet wijzigt en als
het derde cijfer achter de komma de waarde 5 t/m 9 bedraagt, het tweede cijfer
achter de komma met één wordt verhoogd, met mogelijk ook implicaties voor de
voorliggende cijfers, waarbij dezelfde regel geldt.

Het ruimtelijk referentiesysteem moet altijd expliciet zijn aangegeven door het
vermelden van de EPSG code. Toegestane EPSG codes zijn:

| Referentiesysteem | EPSG code    | code in dataset
|-------------------|--------------|--------------------------------------------|
| ETRS89 (2D)       | `EPSG:4258`  |http://www.opengis.net/def/crs/EPSG/0/4258
| ETRS89 (3D)       | `EPSG:4937`  |http://www.opengis.net/def/crs/EPSG/0/4937
| RD New (2D)       | `EPSG:28992` |http://www.opengis.net/def/crs/EPSG/0/28992
| RD New + NAP (3D) | `EPSG:7415`  |http://www.opengis.net/def/crs/EPSG/0/7415



Tijd referentiesysteem
----------------------

Alle opgenomen tijdsaanduidingen zijn gebaseerd op de Gregoriaanse kalender en uitgedrukt in overeenstemming met de internationale standaard ISO 8601. In IMEV voorkomende temporele datatypen zijn: Date en DateTime. In de uitwisseling wordt geen tijdzone informatie meegegeven en wordt altijd de in Nederland geldende tijdszone bedoeld. (CHECK of dat niet verplicht is bij dateTime)
