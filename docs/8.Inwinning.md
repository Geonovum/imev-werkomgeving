# Inwinning


**Dit hoofdstuk beschrijft de inwinningsregels voor de selectie van de
ruimtelijke objecten die onderdeel uitmaken van de dataspecificatie.**

## Inwinningsregels


De inwinningsregels voor IMEV objecten zijn algemeen opgesteld. Er gelden een aantal basisregels voor de inwinning en aanlevering van gegevens:

### Nauwkeurigheid van coördinaten

Coördinaten opgenomen bij een geometrie worden standaard uitgewisseld met een
getalsnauwkeurigheid van 1 mm of het equivalent daarvan in graden. Voor RD, NAP
en ETRS89 komt dat overeen met de volgende nauwkeurigheden:

RD in meters 3 decimalen (1 mm);  
NAP-hoogte in meters 3 decimalen (1 mm);  
ETRS89-breedte in graden 8 decimalen (1,1 mm);  
ETRS89-lengte in graden 8 decimalen (0,7 mm);  
ETRS89-hoogte in meters 3 decimalen (1 mm).

Alles wat nauwkeuriger is wordt afgerond op deze nauwkeurigheid van 3 of 8
decimalen. Afronding is volgens de volgende regel:  
0.0015 -\> 0.002;  
0.0014 -\> 0.001.

### Waarden van tekstvelden

De inhoud van de waarden bij attributen met een tekstveld bevat een betekenisvolle tekenreeks (character string). Een leesteken als bijvoorbeeld een spatie, tab of vergelijkbaar mag niet gebruikt worden om aan te geven dat een attribuut is ingevuld maar geen waarde heeft.
