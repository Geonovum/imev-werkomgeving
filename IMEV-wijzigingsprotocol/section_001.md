## Leeswijzer

In het voorliggende wijzigingsprotocol staan de sturende principes achter het
generieke wijzigingsproces van het Informatiemodel Externe Veiligheidsrisico’s
en de bijbehorende beheerobjecten. Met dit protocol wordt elke wijziging van het
model een voorspelbaar proces voor de ketenpartners.

Geonovum beheert en ontwikkelt het Informatiemodel Externe Veiligheidsrisico’s.
Het Informatiemodel Externe Veiligheidsrisico’s bestaat uit de volgende
producten:

 Een gegevenswoordenboek;

 Een beschrijving van het Informatiemodel;

 Het Informatiemodel in voor de software leesbare vorm (UML);

 Het Informatiemodel in voor de mens leesbare vorm (HTML).

 Het Informatiemodel bestaat uit een basismodel en 45 sub modellen.

Mensen die in de praktijk gebruik maken van dit Informatiemodel hebben vragen
over de toepassing ervan, willen weten welke ontwikkelingen er spelen, en hebben
mogelijk suggesties voor aanpassingen van het Informatiemodel.

In dit wijzigingsprotocol staan de sturende principes achter het
wijzigingsproces voor de standaard die Geonovum beheert: de manier waarop
wijzigingen in het Informatiemodel Externe Veiligheidsrisico’s plaatsvinden.

Geonovum beheert niet alleen het Informatiemodel maar ook de bijkomende
beheerobjecten.

Overzicht beheerobjecten

\- Html document op docs.geostandaarden.nl/IMEV met daarin:

\-- Het IMEV: het basismodel en de 45 sub modellen

\-- Het gegevenswoordenboek

\- Lijst extra modelregels over relatie activiteiten en contouren (Excel)

\- De JSON voorbeeldbestanden

\- De JSON-schema’s

\- Het EAP-bestand met UML diagrammen

\- Validatieregels als onderdeel van de specificaties van de validator.

Met het protocol wordt elke wijziging van de standaard en/of wijziging van een
van de andere beheerobjecten een voorspelbaar proces voor de ketenpartners. In
het protocol zijn basisbegrippen en uitgangspunten uiteengezet voor het
wijzigingsproces, bijvoorbeeld wat onder nieuwe en volgende versies verstaan
wordt, en wanneer deze nieuwe versie(s) verwacht mogen worden.

Het opstellen en gebruik van het protocol is onderdeel van het beheerproces van
een standaard. Geonovum voert het beheer en de doorontwikkeling van standaarden,
waaronder het Informatiemodel Externe Veiligheidsrisico’s, uit, conform het
beheer- en ontwikkelmodel voor open standaarden: BOMOS.

Wijzigingen in het Informatiemodel Externe Veiligheidsrisico’s worden niet
zomaar doorgevoerd. Voor de ene gebruiker van het model zal de wijzing gering
zijn, voor de ander kan het grote gevolgen hebben. Daar houden wij rekening mee.
De gebruikersgroepen van de standaarden en andere actoren in het
wijzigingsproces zijn vastgelegd, evenals de belangrijkste taken en
verantwoordelijkheden en de momenten waarop zij betrokken zijn in dit proces.

We starten dit wijzigingsprotocol met een samenvatting en duiden de begrippen.
In Hoofdstuk 3 zetten we het gebruik van het wijzigingsprotocol uiteen met onder
andere uitgangspunten en betrokkenen. Hoofdstuk 4 beschrijft vervolgens de
stappen in het wijzigingsproces. Wanneer een nieuwe versie van het model wordt
opgeleverd, zijn dit een aantal producten. Hoofdstuk 5 maakt dat inzichtelijk.
In Hoofdstuk 6 is beschreven hoe we handelen in het geval van escalatie. In de
bijlage is tot slot een overzicht van de statussen van wijzigingsverzoeken
opgenomen.
