## Implementatie ondersteuning

Het in gebruik nemen van (een volgende versie van) een standaardstaat centraal
in deze fase. Hiervoor leveren we de verschillende implementatiebestanden op.
Wij ondersteunen de implementatie met onder meer een helpdesk, en validator.

### Technische bestanden

Om softwareleveranciers en gebruikers te ondersteunen bij de implementatie van
een nieuwe versie van de standaard, leveren wij verschillende bestanden en
documentatie op:

 Implementatiebestanden

 Voorbeeldbestanden

 Voorbeeldberichten

Schema’s en Schematron (validatieregels) zijn voorbeelden van
implementatiebestanden die als onderdeel van standaarden door Geonovum worden
opgeleverd. Het kan hier ook gaan om implementatiebestanden voor
visualisatieregels en iconen.

Voorbeeldbestanden en voorbeeldberichten kunnen worden gebruikt voor het testen
van applicaties..

### Validatie en certificatie

Na het opleveren van de nieuwe standaard inclusief de verschillende onderdelen,
richten wij ons op de ondersteuning van de standaard door softwareleveranciers,
beheerders van voorzieningen/ registers. Bij deze groep gebruikers is de
ondersteuning vooral technisch van aard. De validator is het hulpmiddel bij
uitstek hierbij.

Soms zetten we conformiteitstoetsing in. In dat geval wordt een testprotocol
voor een conformiteitstoets beschikbaar gesteld, waarmee (handmatig) kan worden
gecontroleerd of een implementatie aan de norm voldoet.

Ook certificering van applicaties is mogelijk. Certificering van applicaties
ondersteunt niet zozeer de (kwaliteit van de) implementatie van de standaarden,
als wel de (snelheid van) adoptie ervan. Zodra het werkveld voldoende volwassen
is en certificering niet meer nodig is om adoptie te versnellen, kan
certificering komen te vervallen.

### Opleiding

Per standaard, en nieuwe versie van de standaard, bekijken we in hoeverre
opleiding en advies van toegevoegde waarde zijn voor ondersteuning bij
implementatie. De Geonovum wiki zetten we bijvoorbeeld in bij grote wijzigingen
van de standaard. Tijdens bijeenkomsten verzorgen wij workshops en presentaties.
In de verschillende vakbladen publiceren wij artikelen.

### Communicatie

Het hele wijzigingsproces staat of valt met een goede communicatie. Onder goede
communicatie wordt verstaan het tijdig leveren van de juiste informatie aan de
juiste belanghebbenden. Dit betreft de proceskant alsook de producten die er
worden opgeleverd.

Elke nieuwe release van het Informatiemodel (X- en Y-wijzigingen)

Consultatie

Bij X-wijzigingen zal Geonovum de aanpassingen in het model in een publieke
consultatie aan eenieder voorleggen.

Werkafspraken

De werkafspraken die bepalen hoe er in de tussentijd moet worden omgegaan met
geconstateerde fouten en problemen (zie Hoofdstuk 5). De werkafspraken
publiceren wij via de Geonovum website. Door middel van nieuwsberichten op de
website en het versturen van de nieuwsbrief in samenwerking met RWS en het
ministerie van I en W informeren wij het werkveld over de nieuwe dan wel
aangepaste werkafspraak.

Nieuwe producten inclusief release notes

Wijzigingen in de beheerobjecten worden bekendgemaakt op de Geonovum website en
in de Geonovum nieuwsbrief. Bovendien vermeldt de nieuwsbrief van het register
Externe Veiligheid ook de ontwikkelingen rondom het Informatiemodel.
